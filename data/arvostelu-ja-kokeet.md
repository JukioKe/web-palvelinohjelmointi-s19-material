---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
---

Kurssin arvostelu perustuu viikoittain julkaistavan materiaalin tehtäviin sekä laajempaan ohjelmointiprojektiin. Viikottaisten tehtävien painoarvo on 70% kurssin arvostelussa ja projektin painoarvo on 30% kurssin arvostelussa. Projekti julkaistaan kurssin neljännen osan yhteydessä ja sen palautus vertaisarvioidaan.

Kurssin lopussa on koe, joka arvostellaan skaalalla hyväksytty / hylätty. Arvosana muodostuu tehdyistä tehtävistä ja projektista.

Kurssin koe tehdään Moodlessa sekä kurssilla käytössä olevassa TMC-järjestelmässä. Kurssikoe järjestetään 10.5. Uusinnat järjestetään 7.6. ja 6.7.

Jokaisen osan kaikista tehtävistä saa tehtäväpisteitä. Löydät osan kaikki tehtävät valitsemalla kyseisen osan yleisnäkymästä "Lista osan tehtävistä". Näet tehtäväpisteesi kurssimateriaalin oikeassa alakulmassa olevasta pistevisualisaatiosta kohdan "Tehtäväpisteet yhteensä" kohdalta.

Täydet pisteet tehtävistä saa tekemällä kaikki kunkin osan tehtävät. Tehtäviksi lasketaan materiaalissa olevat ohjelmointitehtävät, kyselyt, itsearvioinnit, Moodleen laitettavat tehtävät sekä muut mahdollisesti erikseen materiaalissa mainittavat tehtävät. Ohjelmointiprojektin tarkempi arvostelu julkaistaan myöhemmin.


## Arvosanan muodostuminen

Kurssin arvosana muodostuu seuraavalla asteikolla:

<table>
    <thead>
    <tr>
        <th>Pisteet</th>
        <th>Arvosana</th>
    </tr>
    </thead>
    <tbody>
    <tr>
        <td>90% tai yli</td>
        <td>5 (erinomainen)</td>
    </tr>
    <tr>
        <td>80% tai yli, alle 90%</td>
        <td>4 (kiitettävä)</td>
    </tr>
    <tr>
        <td>70% tai yli, alle 80%</td>
        <td>3 (hyvä)</td>
    </tr>
    <tr>
        <td>60% tai yli, alle 70%</td>
        <td>2 (tyydyttävä)</td>
    </tr>
    <tr>
        <td>50% tai yli, alle 60%</td>
        <td>1 (välttävä)</td>
    </tr>
    <tr>
        <td>alle 50%</td>
        <td>hylätty</td>
    </tr>
    </tbody>
</table>


## Kokeeseen ilmoittautuminen


Kurssilla käytetään Moodlea sekä keskustelualustana että koealustana. Seuraavat ohjeet pätevät sekä halutessasi ilmoittautua Moodle-foorumiin että halutessasi ilmoittautua kurssin kokeeseen. Jos olet aikaisemmin ilmoittautunut kurssin Moodleen, olet myös samalla ilmoittautunut kurssin kokeeseen.

Kurssin kokeeseen osallistuaksesi sinun täytyy tehdä muodollinen kokeeseen ilmoittautuminen, jotta pääset kirjautumaan Helsingin yliopiston Avoimen yliopiston koeympäristöön (Moodle).

Ilmoittaudu kokeeseen vähintään kaksi päivää ennen koepäivää, johon olet aikeissa osallistua.

Ilmoittautuminen on pakollinen kaikille niille, jotka haluavat osallistua kurssin kokeeseen. Ilmoittautuminen koskee kaikkia kurssilaisia, eli myös Helsingin yliopiston opiskelijoita ja myös niitä, jotka ovat ilmoittautuneet kurssille jossakin muualla.

1. Ensiksi ilmoittaudu Avoimen yliopiston järjestelmään, jotta saat käyttöoikeuden Moodleen: <registration-link></registration-link>. Huom! Avoimen yliopiston sivuille on tullut epähuomiossa muita ilmoittautumisivuja, joissa on tämän sivun kanssa ristiriitaista tietoa. Kuitenkin tämä meidän tarjoama ilmottautumislinkki on se minne sinun täytyy ilmoittautua -- ei väliä oletko aikataulullisella tai aikatauluttomalla kurssilla.

2. Odota 24h, jotta avoin voi seuraavana yönä siirtää tietosi järjestelmiensä välillä

3. Luo Helsingin yliopiston käyttäjätunnukset. Saat tunnukset seuraamalla Helsingin yliopiston ohjetta käyttäjätunnusten aktivointiin: https://helpdesk.it.helsinki.fi/ohjeet/kirjautuminen-ja-yhteydet/kayttajatunnus/ohjeet-yliopiston-kayttajatunnuksen-aktivointiin. Huom! Osa oppilaista on raportoinut, että aktivointi ei toimi Safari-selaimella. Suosittelemme että teet aktivoinnin joko Chromella tai Firefoxilla.

4. Pääset Moodleen osoitteessa <a href="https://moodle.helsinki.fi/course/view.php?id=33156" target="_blank">https://moodle.helsinki.fi/course/view.php?id=33156</a>
